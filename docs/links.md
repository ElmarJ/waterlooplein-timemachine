---
layout: default
title: Andere projecten
nav_order: 6
---

# Andere projecten

Er zijn op dit moment meerdere organisaties bezig met vergelijkbare of verwante projecten. Hopelijk komen daar ofwel veel mooiere (en vrij beschikbare) simulaties uit of komt het werk van deze projecten beschikbaar zodat het op een later tijdstip verwerkt kan worden in dit project. Interessant zijn in ieder geval:

- Het [4D Research Lab](http://4dresearchlab.nl/) van de Universiteit van Amsterdam. Onder meer de makers van [de meer historisch accurate 3D-reconstructie van de oude Jodenbuurt / Waterloopleinbuurt](https://www.uva.nl/shared-content/faculteiten/nl/faculteit-der-geesteswetenschappen/nieuws/2020/10/tentoonstelling-waterlooplein-de-buurt-binnenstebuiten.html?origin=v9CVoymxQImwOMSZ6e5HWA&utm_source=twitter&utm_medium=social&utm_campaign=fgw&cb), in samenwerking met oa het Joods Historisch Museum. Mogelijk komen de achterliggende data en modellen op een later tijdstip open beschikbaar.
- [Amsterdam Time Machine](https://amsterdamtimemachine.nl/) ([Github repo](https://github.com/CLARIAH/ATM)). Bezig met het beschikbaar maken van historische vectorkaarten, rasterkaarten en daarnaast ook met gedetailleerde, lokale 3D-reconstructies. Vooral de gevectoriseerde kadasterdata (van HisGis) biedt kansen - in ieder geval de mogelijkheid om snel een simpele reconstructie te maken van de hele 19e-eeuwse stad. [Volgens de website](https://amsterdamtimemachine.nl/hisgis/) wordt deze data binnenkort openbaar toegankelijk. Verder een project om een 3D-reconstructie te maken van de hele stad: [ziet er veelbelovend uit](https://amsterdamtimemachine.nl/historical-amsterdam-in-3d/).
- [HisGIS](https://hisgis.nl/projecten/amsterdam/) voert een groot aantal historische GIS-projecten uit, waaronder een paar digitaliseringen van historisch Amsterdam.
- [Kaart van 17e-eeuwse verstedelijking](https://www.cultureelerfgoed.nl/actueel/nieuws/2021/02/02/zeventiende-eeuwse-verstedelijking-op-de-kaart-gezet) door de [Rijksdienst Cultureel Erfgoed](https://www.cultureelerfgoed.nl/).
- [Amsterdam in 3D](https://www.hhvds.nl/2019/04/14/amsterdam-in-3d/) is bezig (geweest?) aan een project om hsitorisch Amsterdam in 3D na te bouwen - te beginnen bij de Zeedijk en de Waag. Voor zover ik heb kunnen achterhalen zijn de modellen niet openbaar beschikbaar en ik weet niet hoe ver gevorderd dit project inmiddels is.
- Geen software, maar een prachtig boek. [_Waterlooplein: De Buurt Binnenstebuiten_](https://jck.nl/nl/article/waterlooplein-de-buurt-binnenstebuiten) van Kirsten van Kempen en Hetty Berg (red.), uitgekomen in juni 2020, vertelt het verhaal van de Waterloopleinbuurt met talloze prachtige foto's en kaarten. Aanrader!
- [3DAmsterdam](https://3d.amsterdam.nl) De Gemeente Amsterdam werkt aan een 3D-model van de stad in een [open source project](https://github.com/Amsterdam/3DAmsterdam). Technisch heel vergelijkbaar met dit project (ook gebruik Unity), maar dan van het huidige Amsterdam.
- [Joods Amsterdam](https://www.joodsamsterdam.nl/): Joodse Sporen in Amsterdam en Omgeving. Online verzameling van Joods Amsterdams erfgoed.
- [Joods Monument](https://www.joodsmonument.nl/) Het Joods Monument is een online monument voor de meer dan 104.000 mensen die in Nederland als joden werden vervolgd en de Holocaust niet overleefden. Het grootste deel van de mensen die de Waterloopleinbuurt tot aan de oorlog bewoonden, behoort tot deze groep en is, vaak met achtergrondinformatie (familierelaties, beroep), terug te vinden op deze website. De site is ook op straatnaam doorzoekbaar.
